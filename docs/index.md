Welkom bij Brouwerij Robier. 

Ooit in mei 2015 begonnen met het brouwen van m'n eigen bier op basis van een blik met vloeibare mout. Lekker makkelijk oplossen in water, gist erbij en wachten maar. Na nog een aantal van deze blikken te hebben omgezet in een kratje bier, langzaamaan over gegaan in vol-graan brouwen. Na het 1 keer in de keuken te hebben gedaan, werd me vriendelijk verzocht door de rest van het gezin om het buiten te doen de volgende keer. 

Na het kopen van de nodige apparatuur, zoals een wokbrander, gasfles en grotere pannen nu al weer een aantal jaar met deze opstelling aan het brouwen. Vooral verschillende recepten en smaken proberen en ook verschillende toevoegingen. 

In het gezin ben ik de enige die het drinkt, maar bij ouders/buren/vrienden/collega's kan ook altijd wel wat kwijt. 

Bij [bieren](bieren.md) kun je zien wat ik zoal gemaakt heb en of er misschien nog wat voorraad van is. Ook heeft elk bier een link in Untappd, zodat je een rating kunt geven als het geproefd hebt, of om de meningen van anderen te lezen. 

Tja, en dan de naam. Elk bier een naam geven ben ik nog niet aan toe gekomen, dus is het nu alleen een nummer. Soms uit het decimale stelsel, dan weer in Romeinse cijfers. Misschien eens een uitstapje maken in het binaire stelsel.  De naam voor de brouwerij was dan weer niet zo moeilijk :-)  

Op [Untappd](https://untappd.com/BrouwerijRobier/beer) vind je [hier](https://untappd.com/BrouwerijRobier/beer) een overzicht van alle bieren die het op die website hebben gehaald. 